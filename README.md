# Guida galattica alla Reverse Interview (ovvero, le domande da fare a chi ti sta colloquiando)
# Galactic Reverse Interview Guide (i.e., the questions to ask those who are interviewing you)

[English version](docs/english.md)

[Spanish version](docs/spanish.md)

Ebbene sì, anche tu che dovrai sostenere un colloquio da candidato/a puoi fare delle domande a chi ti sta selezionando. Anzi, non è che puoi: devi farle!

Fare domande è utile per tantissimi motivi diversi:

- recuperare più informazioni possibili sull'azienda per la quale stai per sostenere l'iter di colloquio
- mostrarsi interessato/a all'azienda
- avere una vista più completa possibile del ruolo, le mansioni, il team, e moltissime altre cose fondamentali
- non fare scena muta alla classica domanda "allora, hai domande per noi"?

In questo particolare momento storico (e questo vale non solo per il mondo tech ma per tantissimi settori diversi) è il candidato che ha potere negoziale, perché le aziende faticano a trovare persone motivate e qualificate. In generale, non è quindi solo l'azienda che sceglie ma è anche il candidato che, inevitabilmente, può (e deve, secondo me) scegliere l'azienda giusta per sé in quel determinato momento della propria vita personale e professionale.

Ecco quindi un elenco di domande, suddivise per "tema", che potresti usare durante un colloquio di lavoro.

Ah, un'ultima cosa (manco a dirlo, ma lo dico comunque): ovviamente, non chiederle tutte perché sennò il colloquio durerebbe circa 7 ore. Scegli il set di domande per te più adatto all'azienda che stai approcciando, considerando anche che ormai tantissime informazioni sull'azienda si possono facilmente reperire online.

Ci siamo? Let's go!

### Informazioni sull'azienda
- Quali sono la vision e la mission della vostra azienda?
- Il settore nel quale opera l'azienda è economicamente sano?
- Quanto ha fatturato l'azienda negli ultimi due anni?
- Che fatturato ci si aspetta in questo anno/prossimo anno?
- Avete una ladder interna che regolamenti la crescita professionale/salariale?
- L'azienda sponsorizza/supporta progetti Open Source?
- L'azienda sponsorizza/supporta/incoraggia le persone all'interno a prendere parte in qualità di speaker ad eventi del settore?
- Quali sono, secondo voi, le sfide maggiori relativamente al settore nel quale operate?
- Che % di turnover avete avuto nell'ultimo anno?
- Qual è il budget di investimento previsto per l'area in cui sarò inserito/a?
- L'azienda è partner / sponsor di progetti che hanno un impatto sociale?
- Qual è la vita aziendale e in che modo quest'ultima abbraccia i valori che vi contraddistinguono?

### Organizzazione del lavoro
- L'orario di lavoro è il tipico 9-18 o concedete flessibilità?
- Il lavoro è organizzato per obiettivi (quindi, senza alcun orario specifico)?
- Come è strutturato il percorso di onboarding?
- Chi, all'interno dell'azienda o del mio futuro team, decide le priorità?
- Quali saranno i task giornalieri che mi troverò a dover svolgere?
- Quante call/meeting vengono schedulate tipicamente in una settimana?
- C'è possibilità di fare pair programming?
- Come funziona il processo di review personale/professionale?
- Che valore ha per l'azienda il work-life balance?

### I tools
- Posso scegliere il computer con il quale lavoro meglio (PC/Mac)?
- Che tool di gestione dei task utilizzate?
- Che versione usate della (tecnologia/linguaggio/framework)?
- Come siete arrivati a definire lo stack tecnologico attualmente in uso in azienda?
- Siete soliti scrivere documentazione tecnica?
- Usate il controllo di versione? Se sì, quale?
- Fate contratto qualità del software?
- Fate unit test?
- Fate test automatici?

### Contratto, soldi
- Quale CCNL applicate?
- Che benefit ci sono? (Buoni pasto, premi produzione, welfare aziendale, sedute di psicoterapia, wellness in convenzione, altro)
- C'è un budget previsto per l'home office?
- C'è un budget personale dedicato alla formazione?
- C'è budget per le certificazioni?

### Il mio posto nella vostra azienda
- Ci sono degli obiettivi specifici che vi aspettate che io raggiunga nei primi 30/60/90 giorni?
- Esiste un modello di valutazione delle mie performance/obiettivi che raggiungo?
- Avrò la possibilità di fare dei 1to1 con il mio manager/senior/tech lead/superiore?
- Come sarà composto il team nel quale andrò a lavorare?
- Ci sono delle criticità particolari che il team sta affrontando in questo periodo?
- Perché dovrei scegliere la vostra azienda?
- Perché voi dovreste scegliere me? Cosa vi ha colpito positivamente?

<div align="right">
  <b><a href="#guida-galattica-alla-reverse-interview-ovvero-le-domande-da-fare-a-chi-ti-sta-colloquiando">↥ Back To Top</a></b>
</div>
